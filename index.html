<!DOCTYPE html>
<html lang="en">
<head>
    <meta charset="UTF-8">
    <title>კინო და კაპიტალიზმი</title>
    <link rel="stylesheet" href="Styles.css">
</head>
<body>
<h1> კინო და კაპიტალიზმი </h1>
<h2><em>ზოგიერთს უფრო მხურვალედ უყვარს</em></h2>
<h4> ავტორები: ნინი შველიძე, ალექსანდრე გაბელია</h4>
<div>
    <p>
        <a href="#პროლოგი">1.პროლოგი</a>
        <br> <a href="#სიყვარული">2.სიყვარული ახლო დისტანციიდან</a>
        <br> <a href="#კაპიტალიზმი">3.კაპიტალიზმი: იდეოლოგიური და რეპრესიული აპარატები</a>
        <br> <a href="#ქალაქი და სიყვარული">4.ქალაქი და სიყვარული</a>
        <br> <a href="#ეპილოგი">5.ეპილოგი</a>
    </p>
</div>
<div>
    <div>
        <h3> <span id="პროლოგი"> პროლოგი</span> </h3>
        <p>
            <em>„მომავლის ფილმები ნოველებზე მეტად პერსონალური იქნება. იქნება ისეთივე ინდივიდუალური და ავტობიოგრაფიული,
                როგორც
                დღიური ან აღსარება. ახალგაზრდა კინორეჟისორები პირველ რიგში, გამოხატავენ საკუთარ თავს, გამოეხმაურებიან,
                რაც
                კი
                თავს გადახდენიათ. მათი პირველი თუ უკანასკნელი სიყვარულის ამბავს, ამბავს მათი პოლიტიკური გამოღვიძების,
                მოგზაურობის, ავადმყოფობის, სამხედრო სამსახურის, ქორწინების, უკანასკნელი არდადეგების -რაც იქნება
                სასიამოვნო,
                რადგან ყოველივე იქნება მართალი და ახალი… მომავლის ფილმი სიყვარულის აქტი იქნება.“</em> <br> მე-20
            საუკუნის
            60-იან წლებში
            ფრანსუა ტრიუფო მომავლის ფილმებს მოიხსენიებს „სიყვარულის აქტად“, სადაც მარადიული შემრიგებლის როლი ავტორს, მის
            პირად ისტორიასა და ფილმს, როგორც ხორცშესხმულ ისტორიას შორის, სიყვარულს ერგება. 1958-1962 წლებში კი
            კინოთეორიის
            ბიბლიაში, წიგნში <strong> „რა არის კინო?“</strong> ფრანგი თეორეტიკოსი, ანდრე ბაზენი კინორეჟისორსა და მის
            გმირებს
            ერთმანეთთან
            დააკავშირებს სწორედ სიყვარულით. კინო ბევრად უფრო ახლო კავშირშია სიყვარულთან, ვიდრე ხელოვნების რომელიმე სხვა
            დარგი. ნოველისტს საკუთარ გმირებთან ურთიერთობისთვის სიყვარულზე მეტად ინტელექტი სჭირდება, მისთვის გაგება
            წარმოადგენს სიყვარულის ფორმას.
        </p>
        <p> აღსანიშნავია, რომ ჯერ კიდევ 1895 წელს, კინოს სახით კაპიტალიზმის წიაღში დაბადებული პირველი კოლექტიური
            ხელოვნების
            ისტორია, რომლის სათავეებთანაც იდგებიან ფრანგი გამომგონებლები, ჟან-პიერ და ლუი ლუმიერები, დაიწყება ძმების
            ისტორიით, რომლებიც კოლექტიური ხელოვნების სირთულეებს დაძლევენ სწორედ ერთობლივი შრომითა და სიყვარულით.
            <br>კინოხელოვნების დაბადებამდე საუკუნეებით ადრე, უძველეს ჩინურ თქმულებაში, სადაც მომავალში დასავლური
            აზროვნებისგან
            განსხვავებულ, სრულიად ახალ მსოფლმხედველობით დამოკიდებულებას აღმოაჩენენ – რომელიც <em>„ხელოვნების ნაწარმოებს
                არა
                საკუთარ თავში ჩაკეტილ, შეუღწევად მიკროკოსმოსად აღიქვამს, არამედ ისეთ სამყაროდ, რომელშიც ჩართვა
                ადამიანებსაც
                ხელეწიფებათ“</em> – იპოვიან ფილოსოფიურ თავისებურებასაც, რომელსაც საუკუნეების შემდეგ, ზედმიწევნით
            გაიმეორებს
            კაპიტალიზმის ურჩი შვილი – კინო.
        </p>
        <p> კინოს დემოკრატიულობა, რომელიც „ხელოვნების ფილოსოფიის ფეოდალურ-რელიგიურ ფესვებს“ (ბელა ბალაში)
            დაუპირისპირდება
            სიახლოვით, ხელოვნების ნაწარმოებსა და მაყურებელს შორის არსებულ „დისტანციასა და დასრულებულობას“ საბოლოოდ
            დაარღვევს.

            <br>„დისტანციისა და დასრულებულობის“ საპირისპირო სიახლოვე და უსასრულობა, რომლისკენაც ფილმი კინოეკრანის წინ
            მსხდომ
            მაყურებელს კინოენით მიზანსცენით, მონტაჟით, კამერის მოძრაობით და სხვა) უბიძგებს, კინორეჟისორებსაც მისცემს
            საშუალებას, ერთი მხრივ, გამოხატონ სიყვარული, მეორე მხრივ კი, „ფიზიკური რეალობის გადარჩენის“ (ზიგფრიდ
            კრაკაუერი)
            პირობებში აჩვენონ თუ როგორ უყვართ.

            <br>მაყურებელსა და ხელოვნების ნაწარმოებს შორის „დისტანციისა და დახშულობის“ გადალახვით, კინო დაუპირისპირდება
            კაპიტალიზმის შექმნილ კულტურულ ინფრასტრუქტურასაც, რომელიც ეგოზე ორიეტირებულ ადამიანს წაართმევს სხვისი
            სიყვარულის
            შანსს. <em>„დღევანდელ სამყაროში, სადაც არსებობს ზოგადი აზრი, რომ ინდივიდებმა მხოლოდ საკუთარ ინტერესებს უნდა
                მისდიონ,
                სიყვარული ანტიდოტია.”</em>
        </p>
    </div>
    <div>
        <h3> <span id="სიყვარული">სიყვარული ახლო დისტანციიდან </span>  </h3>
        <p>
            <em>„ჩემი გული სრულად გეკუთვნის:

                <br>არავითარი სხვა ფესვი ან განტოტება არ გააჩნია.“</em>

            <br> <strong>ჟოფრე რუდელი</strong>
        </p>
        <p>სიყვარულის დროს დგება მომენტი, როცა წყვილი ერთმანეთს შორდება ან გაუთვალისწინებელი მოვლენა განცალკევებისკენ
            უბიძგებს, რის გამოც მათ სიყვარული შორ დისტანციაზე უწევთ. როლან ბარტი წიგნში „შეყვარებულის დისკურსი:
            ფრაგმენტები“
            <strong>(A Lover’s Discourse: Fragments. 1977)</strong> სიყვარულის ფენომენს სხვადასხვა პერსპექტივიდან
            განიხილავს
            და სიყვარულის
            უნიკალურ გამოცდილებას, ფიზიკური კავშირისა და წყვილის თანადასწრებულობის იდეის აუცილებლობას, გემის მეტაფორას
            უპირისპირებს. მისთვის სიყვარული, რომელიც სრულდება, გემის მსგავსად უჩინარდება სივრცეში… იგი არასდროს
            იკარგება,
            მიუხედავად იმისა თუ რა მოლოდინებს ვამყარებთ მასზე. სიყვარული აქ მას შემდგომაც არსებობს, რაც ხედვითი,
            სივრცითი
            არეალი შეიცვალა. მეტიც, მას ძალუძს ახალი განზომილების მიღება.
        </p>
        <p>
            სპაიკ ჯონსის ფილმი „ის“ (<a
                href="https://www.adjaranet.com/movies/7226/Her?lang=ENG&quality=HD" target="_blank">Her.2013</a>)
            რომანტიკული
            სამეცნიერო ფანტასტიკაა, სადაც პროტაგონისტი,
            თეოდორი (ხოაკინ
            ფენიქსი), „პოსტ-კაპიტალისტურ მომავალში“, ინტიმურ ურთიერთობას ოპერაციულ სისტემასთან (ხმა: სკარლეტ იოჰანსონი)
            ამყარებს. მისი ინტერაქცია კომპიუტერთან, სამანტასთან, საყვარელ ადამიანთან დისტანციური ურთიერთობის
            ეკვივალენტურია.
            იუხედავად იმისა რომ, სამანტა ფიზიკურად არ არსებობს, მისი არსებობა ეჭვგარეშეა. თეოდორი ყოველი საუბრისას
            წარმოიდგენს, რომ ქალის ხმის მიღმა, სადღაც შორს, სამანტას სხეულია. შორს მისგან, როგორც ვარსკვლავები და ზღვა,
            როგორც პოეტური მითის ყველა სამკაული, სამანტას შეცნობით ყველაფერს შეცვლის, მისი უსასრულო წარმოსახვით კი ჩუმი
            დაისი დადგება (რობერ დესნოსი). თეოდორის პოეტური დამოკიდებულების მიღმა ციფრულ სამყაროს ვხედავთ, სადაც
            ტექნოლოგია
            ადამიანთა გაუცხოებას, მარტოსულობასა და მათი უკიდურესი ინდივიდუალიზმის ჩარჩოებში გამომწყვდევას იწვევს, ხოლო
            პროგრესი „განცალკევებულ კატასტროფად” (ვალტერ ბენიამინი) გვევლინება.
        </p>
        <img src="download.jpg" alt="her film"/>
        <p>
            <em>„ყოველთვის მეყვარები, რადგან ერთად გავიზარდეთ. მეხმარებოდი, რათა გავმხდარიყავი ის, ვინც ახლა ვარ. ვინც
                არ
                უნდა
                გახდე, სადაც არ უნდა იყო, ყოველთვის ჩემი მეგობარი იქნები. სიყვარულს გიგზავნი. თეოდორი.“</em> <br>ყველა
            იმ
            წერილის შემდეგ,
            რომელსაც თეოდორი სხვათა სახელით წერს წარმოსახვითი ადრესატისთვის, რომელიც საკუთარი რეალური ოცნების
            განხორციელებისთვის სჭირდება (შეიყვაროს და შეიყვარონ), მხოლოდ ფინალში წერს იმ ერთადერთ წერილს, რომელიც
            წარმოსახვითი გამოცდილების გარდა რეალურს ეფუძნება.
        </p>

    </div>
    <div>
        <h3> <span id="კაპიტალიზმი">კაპიტალიზმი: იდეოლოგიური და რეპრესიული აპარატები</span>  </h3>
        <p> ფრანგი მარქსისტი ფილოსოფოსი, ლუი ალთუსერი, ესსეში „იდეოლოგია და იდეოლოგიური სახელმწიფო აპარატები“ (<a
                href="https://www.marxists.org/reference/archive/althusser/1970/ideology.htm" target="_blank">Ideology
            and
            Ideological State Apparatuses. 1970</a>) ორ ტერმინს: „იდეოლოგიურ სახელმწიფო აპარატსა” და „რეპრესიულ
            სახელმწიფო
            აპარატს” ამკვიდრებს. „რეპრესიული სახელმწიფო აპარატი” არის ინსტრუმენტი, რომელსაც მმართველი კლასი მუშათა
            კლასზე
            კონტროლის გასამყარებლად იყენებს (სამხედრო ძალებით, მართლსაჯულების სისტემით, მთავრობით, ციხით და ა.შ),
            „იდეოლოგიური სახელმწიფო აპარატი” კი მოიცავს სკოლებს, ეკლესიებს, ოჯახს, მედიას და ამასთანავე იმ აპარატებს,
            რომლისგანაც მთავრობა კანონმორჩილი მოქალაქის ხატს ქმნის. აპარატებს საბოლოოდ კლასობრივი დომინაციის გამყარება
            და
            არსებული სოციალური ურთიერთობების შენარჩუნება ევალებათ. <em>„რეპრესიული სახელმწიფო აპარატების როლი რეპრესიის
                გზით
                (იქნება ეს ფიზიკური თუ სხვა სახის) არა მხოლოდ საწარმოო ურთიერთობების/ექსპლუატაციის კვლავწარმოებისთვის
                საჭირო
                პოლიტიკური გარემოს უზრუნველყოფაა, არამედ იმ გარემოს უზრუნველყოფაც, რომელშიც იდეოლოგიური სახელმწიფო
                აპარატები
                ეფექტურად შეძლებენ ფუნქციონირებას.”</em> მათ მოქნილობასა და „ავტორიტარულობას გაპირობებს ის, რომ ისინი
            სახელმწიფო აპარატებია, სახელმწიფო კი ახალი წარმოება (ადამიანების წარმოება).“
        </p>
        <p>
            კაპიტალისტური სახელმწიფოს დეჰუმანურ ბუნებაზე საუბრობს ევროპული სოციალური კინოს მეტრი, კენ ლოუჩი, ბოლო ფილმში
            „ბოდიშით, ვერ მოგისწარით“ (<a href="https://www.adjaranet.com/movies/878403348/Sorry-We-Missed-You"
                                          target="_blank">Sorry We Missed You. 2019</a>). თუ ფილმში „მე, დენიელ ბლეიქი“
            (<a href="https://www.adjaranet.com/movies/18159/I-Daniel-Blake?lang=ENG&quality=HD" target="_blank">I
            Daliel Blake. 2016</a>)
            ლოუჩი კეთილდღეობის სისტემის ბიუროკრატიულ და მჩაგვრელობით ხასიათზე საუბრობს, რეჟისორი ამჯერად Gig economy-ის
            აღზევებასა და ადამიანებზე მის ზეგავლენაზე მოგვითხრობს. მოქმედების ცენტრში ბრიტანელი ქვედა კლასის ოჯახი
            ექცევა. შემოსავლის წყაროს და გირაოს დაკარგვის შემდგომ, საბინაო კრიზისისას, რიკის და ების გადარჩენისთვის 14
            საათიანი სამუშაო რუტინით (კვირაში 6 დღე) უწევთ ცხოვრება. რიკი კომპანიის მძღოლი, რიგითი კურიერია. ები
            მოხუცების
            მომვლელი. დაუნდობელი გრაფიკი, დაქანცულობა, გაუცხოებული შრომა და შინაგანი ბრაზი, მათ ოჯახურ ინტერიერში იჩენს
            თავს
            (ორი შვილი ჰყავთ, და-ძმა) და საბოლოოდ ოჯახურ ძალადობაში სუბლიმირდება. არსებობის სისასტიკეს სოციალური
            უსაფრთხოების არარსებობა ამძიმებს, რაც გმირებს ერთდროულად ამყოფებს ფსიქოლოგიურ, ფიზიკურ და ეკონომიკურ
            ჯოჯოხეთში.
            ხოლო <em>„დამსაქმებლები მაქსიმალურ მოქნილობას იძენენ ისეთ სერვისებზე უარის თქმით, როგორიცაა: მინიმალური
            ხელფასის
            უზრუნველყოფა, უმუშევრობის დაზღვევა, ზეგანაკვეთური შრომა, საოჯახო და სამედიცინო შვებულება, ქმედუუნარობის
            დაზღვევა, კოლექტიური გარიგებების უფლებები, ტრავმების ან დღის განმავლობაში დაგროვებული ხარჯების რაიმე სახით
            კონპენსაცია.“</em>
        </p>
        <img src="Sorry-We-Missed-You-1800-nr-1.jpg" alt="sorry we missed you film"/>
        <p>
            ლოუჩი ნეოლიბერალური კაპიტალიზმის სისასტიკესა და მის თანმდევ შედეგებს, მშრომელთა კლასის ცნობიერების რღვევისა
            და
            სისიყვარულო ურთიერთობაში ყოველდღიური სიმძიმის ჩვენებით ხერხებს. ის მცირე დრო, რომელიც წყვილს სამუშაო სივრცის
            მიღმა რჩება, არც შვილებზე საკმარისი ყურადღებისთვის ყოფნით (მათ ინტერესებსა და მისწრაფებებში ჩასაღრმავებლად,
            საჭირო და დროული რჩევების, ღირებულებების, ცოდნისა და სიყვარულის გასაცემად) და არც ერთმანეთთან ინტიმური
            ურთიერთობებისათვის. მათი თვალები მუდმივად ირეკლავს უწინდელი ოცნების იმიჯს, ღამით მდინარაზე ჩასვლას და მასში
            ჩაყვინთვას (ბრიუს სპრინგსტინი).
        </p>
    </div>
    <div>
        <h3> <span id="ქალაქი და სიყვარული">ქალაქი და სიყვარული</span> </h3>
        <p>
            <em>„ხეები ხეებს ესვრიან ჩრდილებს, ღამის სახლებში ქრება სინათლე.

                <br>იქნებ ორივე მარტოსული ვართ?

                <br>იქნებ წავიდეთ მყუდრო ადგილას,

                <br>და მაგისტრალზე, მანქანების რიგების გავლით,

                <br>გვეოცნება ამერიკაზე, ბოლო წვეთამდე რომ დაცლილა სიყვარულისგან“</em>

            <strong> <br> ალენ გინსბერგი </strong>
        </p>
        <p>
            კინოს ისტორია ურბანიზმსა და ქალაქებს ისტორიული თვალსაზრისით დაუკავშირდება, როცა „თანდაყოლილი ურბანიზმის“
            გათვალისწინებით, ურბანიზაციისა და ინდუსტრიალიზაციის კვალდაკვალ აღზევებული კინო, მალევე იქცევა „ბალაგანებისა
            და
            ბაზრობების ხელოვნებად“ (ისევ ურბანული სივრცის ელემენტები), რომლის მკვლევრებიც აღიარებენ, რომ <em>„კინო
            ურბანული
            აღმოჩენაა, დაბადებული ლიონის გარეუბნებში, რომელმაც პირველი ნაბიჯები გადადგა პარიზის გრანდ ბულვარში.
            ლუმიერების
            სურათები მოედნებსა და ცენტრს გვიჩვენებს, ეს სურათები მოწმეებია იმდროინდელი ქალაქების.“</em> (მიშელ მარი).
        </p>
        <p>
            კინოს, როგორც ხელოვნების ფორმისა და ქალაქის, როგორც სოციალური ორგანიზების ფორმის ურთიერთგადაკვეთით,
            კინოეკრანზე
            მაყურებელი არაერთხელ ნახავს სოციალური სისტემების დაპირისპირებას პრობლემებთან, რომელთაც მრავალი ადამიანის
            თანაცხოვრება, პრივილეგიებისა და ძალაუფლების მიღმა დარჩენილი ადამიანისთვის წარმოქმნის.

            <br>რადიკალური პოლიტიკური პროცესების ფონზე, ანთროპოლოგიური ცვლილებების დაფიქსირებისას, კინო ურბანულ
            ლანდშაფტებში
            არსებულ გარდაქმნებთან ერთად, შეინახავს საზოგადოებასა და მის ცხოვრების წესში არსებულ სოციალურ, პოლიტიკურ,
            ეკონომიკურ ცვლილებებს, გარდაქმნილი სოციალური ურთიერთობების კვალსა და ისტორიულ გრძნობებს, სადაც ყოველივეს
            ექნება
            იდეოლოგიური საფუძველი.
        </p>
        <p>
            კინოსთან ერთად ხელოვნების სხვადასხვა დარგშიც, ხელოვანებისთვის ქალაქები ხშირად ფორმირდება „მეხსიერების
            ადგილებად“
            (პიერ ნორა), სადაც ადამიანთა ურთიერთობები და გრძნობები განსაზღვრულია უბედურებებით, რომელიც ყველას ელის.

            <br>ექსპრესიონისტი მხატვარი მაქს ბეკმანი 1919 წელს წერდა: <em>„ახლა, უფრო მეტად ვიდრე ომამდე, ვგრძნობ
            ქალაქებში
            ყოფნის
            საჭიროებას თანამემამულეებს შორის – იქ, სადაც ჩვენი ადგილია. ვენ უნდა გავხდეთ ნაწილი უბედურების, რომელიც მალე
            მოგველის. ჩვენი გულები და ნერვები გარშემოტყმული უნდა იყოს ამ შემზარავი კივილით ჩვენ უნდა გავხდეთ ნაწილი
            უბედურების, რომელიც მოგველის.“</em>
        </p>
    </div>
    <div>
        <h3> <span id="ეპილოგი">ეპილოგი</span>  </h3>
        <p>
            რომანტიკული სიყვარული ხშირ შემთხვევაში ეკონომიკური შეთანხმებაა კაპიტალისტური სისტემის პირობებში და
            წყვილისგან
            ისევე მოითხოვს საბანკო ანგარიშების, გადასახადებისა და სესხების გაზიარებას, როგორც სიყვარულისა და ზრუნვის.
            მათი
            ყოველდღიური ცხოვრება ბაზრის ეკონომიკურ ფუნქციონირებასა და წესებს ემყარება, საკუთარი შრომის და პროდუქტის
            გაყიდვას
            მუდმივი კონკურენციის პირობებში, რომელიც ადამიანებს ერთმანეთისგან იზოლირებულსა და გაუცხოებულს ხდის. მათი
            გადარჩენა და დაწინაურება დამოკიდებულია ცბიერებასა და საკუთარი თავის საბაზრო წესებისთვის დაქვემდებარებაზე.
            წინააღმდეგ შემთხვევაში, ისინი ფიზიკურად და სულიერად განადგურდებიან. კაპიტალიზმი მათ თავისუფლების ილუზიას
            უქმნის.
            ისინი არიან <em>„თავისუფალნი, რათა სხვებისთვის მონურად იმუშაონ… თავისუფალნი, რათა მდიდარი უფრო
            გაამდიდრონ“</em>(ნაზიმ
            ჰიქმეთი). სინამდვილეში ისინი არათუ თავისუფლდებიან კონკურენციის პირობებში, არამედ პირიქით, ხელს უწყობენ
            კაპიტალის
            განთავისუფლებასა და მოქნილობას, მაშინაც კი, როცა მათი თავისუფალი განვითარება უშუალოდ კაპიტალის
            შეზღუდულობაზეა
            დამოკიდებული.
        </p>
        <p>
            შრომასა და კაპიტალს შორის გაჩენილი წინააღმდეგობა არამხოლოდ ორ კლასს შორის არსებული კონფლიქტია, არამედ <em>„კონფლიქტი
            ღირებულების ორ პრინციპს შორის: ნივთების სამყაროსა და მათ მოხვეჭასა და ცხოვრების სამყაროსა და მის
            ნაყოფიერებას
            შორის.“</em> მათ ყოფაზე, ემანსიპაციასა და თავისუფლებაზე პასუხი, პირველ რიგში, არა პოლიტიკური, არამედ
            ეკონომიკური
            და სოციალური ხასიათისაა, რაც სახელმწიფოს პოლიტიკური ფორმის შეცვლის ნაცვლად, საზოგადოების ეკონომიკურ და
            სოციალურ
            ტრანსფორმაციას გულისხმობს.
        </p>
        <p>

        </p>
    </div>
</div>

</body>
</html>